# IS1200Datorteknik
# Kursinnehåll
Kursen ger grundläggande kunskaper om hur en dator fungerar och är uppbyggd, både ur hårdvaru- och programvaruperspektiv. Kursen är uppdelad i sex olika moduler, vilka bland annat inkluderar följande grundläggande begrepp och koncept:

C-programmering och assemblerspråk: pekare, funktioner, stack, assemblerspråk, maskinspråk, instruktionskodning och processorregister.
In- och utmatningssystem: timerfunktioner, avbrott och minnesmappad in- och utmatning.
Digital design: sanningstabeller, grindar, boolesk algebra, multiplexer, avkodare, adderare, kombinatoriska nät, sekvensnät och register.
Processorkonstruktion: aritmetisk-logisk enhet, dataväg (datapath), styrenhet och pipeline.
Minneshierarkier: instruktionscache, datacache och virtuellt minne.
Parallella processorer och program: Amdahls lag, olika varianter av parallellism, samt multicore.



# Lärandemål
Efter godkänd kurs ska studenten kunna

konstruera maskinnära program i programspråket C och i assemblerspråk
konstruera maskinnära program med in- och utmatning, timerfunktioner och avbrott
analysera hur en processor fungerar, både med och utan pipeline
analysera hur minneshierarkier fungerar, inklusive cache-strukturer
jämföra grundläggande begrepp inom flerprocessorsystem
förklara och beskriva tekniska lösningar i både tal och skrift. 
För högre betyg ska studenten dessutom kunna konstruera mer komplexa program och/eller diskutera samt analysera koncept inom kursen.
